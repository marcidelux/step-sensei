---
title: Mirka
hero:
    tagline: Sziasztok! Mirka vagyok, és nagyon örülök, hogy itt lehetek veletek a LogicInfo mentor programjában. Az én feladatom, hogy segítsek nektek a tanulásban és fejlődésben.
    image:
        file: ../../../../assets/mirka.jpg
---

## Rólam
Mirka vagyok. Sok évet töltöttem külföldön (Franciaország, Belgium, Hollandia, Anglia, Brazília) az adattudomány világában. Légitársaságok üzemeltetésének matematikai optimalizációjával, mesterséges intelligencia algoritmusok fejlesztésével és logisztikai start-upok data science programjainak irányításával foglalkoztam.

Már régóta megfogalmazódott bennem, hogy hosszú távon olyasmivel szeretnék foglalkozni, aminek nagyobb társadalmi hatása van, valamint szeretnék kis hazámon is segíteni és visszaadni a közösbe. Mindig is a tanulásban láttam a kitörés lehetőségét, és hiszem, hogy egy jó oktatási rendszerben nevelkedett gyerekek kiegyensúlyozottabban, magabiztosabban tudnak az életük elé táruló kihívásokhoz állni.

Egy éve döntöttem úgy, hogy elérkezett az idő a tudás átadására, és azóta gyerekeket és felnőtteket tanítok informatikára, logikára, matematikára és sakkozásra. Fontos számomra, hogy mindenkire rá tudjak hangolódni, megtaláljam azt a módszert, ami érdekessé teszi a problémamegoldást, a kritikus gondolkodást, és így élvezetesen sajátítsanak el olyan készségeket, amelyek hosszú távon is hasznosak lehetnek. Kicsit úgy tekintek erre, mint egy jó befektetésre: értékálló egy olyan világban, amely állandóan változik, és nem tudni, mit hoz a jövő. A belső értékeket, a tudást és a tapasztalatot azonban senki nem veheti el, és hiszem, hogy mindez kamatostul megtérül.